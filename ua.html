---
layout: default
---

<div class="posts">
 
  <article class="post">

    <div class="entry">
	<p>Війна Росії проти України вже завдала величезних страждань. Десятки тисяч загинули, поранені чи зникли безвісти. Мільйони Українців були змушені покинути свої домівки. Незліченна кількость людей постраждала від гуманітарної кризи. Потенційні втрати у сферах культури та науки можуть здаватися незначними серед такої кількості втрачених життів та засобів до існування. Хоча гуманітарна допомога та миротворча робота повинні бути в пріоритеті, важливо також визнати і катастрофічні наслідки війни для мистецтва та науки в Україні, Росії та Білорусі. В Україні війна становить безпосередню матеріальну небезпеку для митців, науковців і плодів їхньої роботи, матеріальних і цифрових. У Росії та Білорусі важливі культурні та наукові доробки знаходяться під загрозою цензури, примусового закриття опозиційних ЗМІ, законів, що забороняють протистоянню війні, зростання хвилі арештів і кримінальних покарань, а також можливого часткового або повного відключення від глобального інтернету. Майбутнє, у якому знайдеться сенс проведення мистецької та наукової роботи в таких реаліях, може бути далеким. Щоб таке майбутнє все ж мало шанс на існування, така робота повинна пережити теперішні непрості часи.</p>

	 <p>«For Future Use» — це цифровий архів рукописів, творів мистецтва та інших неопублікованих творчих чи інтелектуальних доробків, які опинилися в групі ризику через війну. Непередбачувана ситуація в Україні та Росії, яка стрімко розвивається, ускладнила оцінку будь-яких ризиків. Художники та науковці можуть несподівано втратити доступ до фізичного чи цифрового зберігання їх роботи. Їм може знадобитися видалити матеріали, що зберігаються на їх телефонах і комп’ютерах, задля власної безпеки. «Для майбутнього використання» має на меті надати безпечний, професійний, архівний захист для культурно- та інтелектуально-значущих матеріалів. Над збором та організацією цих матеріалів працює команда вчених-редакторів та цифрових архівістів. Автори мають можливість зазначити умови, відповідно до яких вони надають або забороняють доступ до своїх архівів. Архів може бути використаний для різних цілей: для безпечного резервного сховища у невизначеному сьогоденні, для можливості розпочати діалог з іншими творами сучасного мистецтва чи науковими доробками з постраждалих регіонів, чи навіть для підготовки до публікації.</p>

<p>Підготовка до найгіршого сценарію – сумна справа, але цей архів створюється із надією на те, що досягнення минулого та сьогодення все ж зможуть зробити краще майбутнє ймовірним.</p>

<p>Аутріч буде важливим складником успіху «Для майбутнього використання» , тому ми закликаємо вас зв’язуватися з художниками чи науковцями, чиї роботи, на вашу думку, мають бути збережені в цьому архіві. Звертайтеся до ____________ з будь-якими питаннями або пропозиціями.</p>
     
    </div>

   
  </article>

</div>
